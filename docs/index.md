# Tengill Pro fyrir DK - Handbók

Tengill Pro fyrir DK er WordPress-viðbót sem tengir saman WooCommerce og DK. Reikningar eru keyrðir út og bókaðir sjálfkrafa, vörur eru samstilltar á milli kerfanna og hægt er að veita innskráðum viðskiptavinum afslætti og nýta verðhópa úr DK. Nánari upplýsingar um það sem hægt er að gera með Tengli Pro er hægt að finna á [tengillpro.is](https://tengillpro.is).

Alda Vigdís, höfundur viðbótarinnar býður uppá aðstoð við uppsetningu en hún er ekki DK-sérfræðingur, bókari eða með sérhæfingu í þinni eigin DK-uppsetningu. Það er hinsvegar mjög mikilvægt að hún sé upplýst um þá hluti sem ganga ekki upp með þinni DK-uppsetningu svo hægt sé að halda áfram þróun, því ætlunin er að Tengill Pro fyrir DK geti hentað öllum þeim sem reka WooCommerce-verslun og nota DK-bókhaldskerfið.

---

Þessi viðbót er þróuð, henni haldið við og stutt er við hana eftir bestu getu en engin ábyrgð eða loforð eru gefin um virkni eða villuleysi skv. GPLv3 leyfinu. Þar sem viðbótin tengist, notar og hefur áhrif á bókhaldsgögn í DK, þá er eindregið mælt með því að öll gögn úr WooCommerce DK séu til afrituð fyrir notkun og að fylgst sé með því að það séu engar óvenjulegar hreyfingar. Ennfremur er mælt með því að viðbótin sé prófuð í lokuðu prufuumhverfi áður en hún fer í fulla notkun.
