# Skilmálar

Eftirfarandi eru skilmálar fyrir notkun á og þjónustu vegna **Tenglis fyrir DK**, sem er WordPress-viðbót sem tengir WooCommerce-vefverslanir við DK-bókhaldskerfið.

Hér fyrir neðan eru hugtökin „notandi“, „viðskiptavinur“ persónufornafnið „þú“ notað yfir hvern þann sem notar, setur upp eða kaupir ársáskrift eða þjónustu vegna Tengils fyrir DK.

## Takmörkuð ábyrgð

Þessi viðbót er þróuð, henni haldið við og stutt er við hana eftir bestu getu en engin ábyrgð eða loforð eru gefin um virkni eða villuleysi skv. [GPLv3 leyfinu](https://www.gnu.org/licenses/gpl-3.0.en.html). Þar sem viðbótin tengist, notar og hefur áhrif á bókhaldsgögn í DK, þá er eindregið mælt með því að öll gögn úr DK séu til afrituð og að fylgst sé með því að það séu engar óvenjulegar hreyfingar. Ennfremur er mælt með því að viðbótin sé prófuð í lokuðu prufuumhverfi áður en hún fer í fulla notkun.

Notendur eru hvattir til að fylgjast með þeim gögnum sem hýst eru í þeirra vefverslun, sem og bókhaldsfærslum og reiknað er með því að tekin séu öryggisafrit af þessum gögnum.

Endurnýjið API-lykla reglulega og hafið það í huga að innbrot og öryggisatvik á þinn vef getur leitt það af sér að API-lykillinn endi í röngum höndum, sem getur haft afleiðingar skv. íslenskum og evrópskum persónuverndarlögum.

Í stuttu máli ber hver og einn ábyrgð á rekstri sinnar vefverslunar og óvæntir hlutir og óhöpp geta alltaf komið upp. Höfundur viðbótarinnar ber ekki ábyrgð á skaða eða tjóni sem verður á af völdum viðbótarinnar eða notkunar á henni.

## Persónuvernd

Þessi viðbót hefur samskipti beint við API-viðmótið í dkPlus. Við gætum notað þjónustu þriðja aðila til að veita notendaaðstoð og við almennan rekstur.

[Persónuverndarstefna DK hugbúnaðar](https://www.dk.is/um-dk/stefnur-og-skilmalar/personuverndarstefna) gildir um notkun á þeirra API-viðmóti og annari þjónustu á vegum DK.

Tengill fyrir DK mun aðeins senda persónugreinanleg gögn um þína viðskiptavini og aðrar upplýsingar sem falla undir íslenska og evrópska löggjöf beint á milli WordPress/WooCommerce-uppsetningarinnar þinnar og DK beint í gegn um dkPlus API-viðmótið.

Utanaðkomandi þjónusta eða proxy-þjónusta eru ekki notaðar af höfundi viðbótarinnar til að skrá, fylgjast með eða geyma upplýsingar aðrar en þær sem snúa að þínum leyfiskóða, þínum kaupum á notkunarleyfum og þínum þjónustubeiðnum.

Þegar viðbótin er notuð, þá gæti WooCommerce-vefurinn þinn gefið til kynna falið fingrafar eða annað sem gefur til kynna hvaða notkunarleyfi þú hefur fyrir Tengli fyrir DK, til að aðstoða við notendaaðstoð og getur eingöngu verið rakið til baka af höfundi viðbótarinnar, starfsfólki eða verktökum með leyfi til þess. Þetta getur t.d. verið HTTP-haus eða HTML-tag.

Hugbúnaður eða þjónusta frá þriðja aðila á borð við Zendesk eða Dixa gæti verið notuð til að veita notendaaðstoð sem tengist viðbótinni og Brevo til að halda utan um póstlista. Nokotime er notað til að halda utan um tímaskráningar og Google Workspace er notað fyrir almenna skrifstofuvinnu, þ.m.t. samskipti í tölvupósti.

## Þjónustuskilmálar

Aðstoð og þjónusta er veitt eftir bestu getu höfundar viðbótarinnar hverju sinni. Þér gæti verið vísað á notendaaðstoð hjá DK eða þinn eigin bókara vegna fyrirspurna sem snúa að DK-kerfinu sjálfu. Höfundur viðbótarinnar ber ekki ábyrgð á kostnaði, tjóni eða skaða sem verður vegna þess.

Þjónusta vegna ókeypis útgáfu Tengils fyrir DK er veitt eftir bestu getu fyrir opnum tjöldum á WordPress.org eða á öðrum opnum vettvangi, nema það stangist á við bestu vinnubrögð þegar kemur að öryggismálum eða persónuvernd.

Stuðningur við borgaðar útgáfur af viðbótinni eru eingöngu í boði ef greitt hefur verið fyrir áskrift og hún í gildi, innan eðlilegra marka og viðskiptavinir gætu verið beðnir um að sýna fram á að greiðsla hafi átt sér stað áður en þjónusta er veitt.

Þjónusta er ekki veitt vegna „[forkaðra](https://make.wordpress.org/plugins/2021/02/16/reminder-forked-premium-plugins-are-not-permitted/)“ eða „[núllaðra](https://kinsta.com/blog/nulled-wordpress-plugins-themes/)“ útgáfa af viðbótinni, þó svo að slíkt sé auðsótt, fullkomlega löglegt og þeim skilyrðum sem sett eru í GPLv3-leyfinu sé fylgt. Tengill fyrir DK er frjáls hugbúnaður og tekið er við hugmundum og öðru inni á [Github-síðu viðbótarinnar](https://github.com/aldavigdis/connector-for-dk), þar sem grunnkóðinn er aðgengilegur öllum.

Sérforritun er ekki innifalin í áskrift og slík vinna fellur undir veriðskrá höfundar viðbótarinnar hverju sinni. Þetta nær þó ekki yfir samfélagslega aðstoð fyrir opnum tjöldum í gegn um Github eða WordPress.org í anda opins og frjáls hugbúnaðar.

Höfundur viðbótarinnar áskilur sér rétt til að loka fyrir greidda, innifalda eða gjaldfrjálsa þjónustu af hvaða ástæðu sem er. Þar á meðal má nefna áreiti, ógnandi hegðun og málnotkun, hatursoðræðu, efni og viðskiptahættir sem mögulega eru ólöglegir eða ógnandi, sem og misnotkun á góðvild. Þær samfélagslegu reglur og sáttmálar sem eru í gildi á WordPress.org gilda um gjaldfrjálsa þjónustu þar inni.

## Öryggisstefna

Höfundur viðbótarinnar vinnur að því að halda viðbótinni öruggri í notkun mun bregðast við öllum öryggistengdum athugasemdum sem berast eftir bestu getu.

Vinsamlegast ekki gefa til kynna eða lýsa öryggisbrotum eða öryggistengdum málum sem varða viðbótina fyrir opnum tjöldum án þess að gera tilraun til að upplýsa um málið á ábyrgan hátt (e. responsible disclosure).

Ef þú tekur eftir öryggisvandamálum með þessa viðbót, þá skaltu hafa samband við höfund hennar beint í tölvupósti eða með því að nota þar til gert eyðublað á tengillpro.is.

Ef upp koma vandamál varðandi ókeypis útgáfuna á WordPress.org, þá er einnig hægt að hafa samband við Plugin-teymið þar, sem mun bregðast við og taka viðeigandi skref.
