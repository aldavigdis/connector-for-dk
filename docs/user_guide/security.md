# Öryggi

Leitast er við að tryggja öryggi Tengils fyrir DK í hvívetna. Hér gildir þó alltaf þumalputtareglan *þinn rekstur, þín ábyrgð*.

Önnur regla er sú að nota ekki notendaaðgang með sem hefur fulla stjórn (e. *administrator* eða *superadmin*) í daglegum rekstri, heldur að búa til notendaaðganga með nægjanlegar aðgangsheimildir og nota þá í staðinn við daglegan rekstur.

Þau verkfæri sem þú notar til að smíða og halda utan um eigin vef eru alfarið á þína ábyrgð. Hvort sem kemur upp öryggisgalli í WordPress-kjarnanum eða þeim viðbótum eða þemum sem þú notar er nauðsynlegt að átta sig á því að ef það kemur upp öryggisgalli eða það er brotist inn í WordPress-uppsetninguna þína er það mjög alvarlegt mál.

Þegar Tengill fyrir DK hefur verið uppsettur opnast bein tenging á milli WordPress-uppsetningarinnar þinnar og dkPlus API, sem síðan tengist við DK. Ef það koma upp öryggis&shy;vandamál; þ.e.a.s. ef vefurinn þinn hefur mögulega verið *hakkaður* er nauðsynlegt að grípa til aðgerða á borð við að skipta um API-lykil og loka þeim gamla sem fyrst. Einnig er mælt eindregið með því að gera tæknilega og lagalega úttekt þegar slíkt kemur upp.

Vinsamlegast ekki gefa til kynna eða lýsa öryggisbrotum eða öryggistengdum málum sem varða viðbótina fyrir opnum tjöldum án þess að gera tilraun til að upplýsa um málið á ábyrgan hátt (e. responsible disclosure).

Ef þú tekur eftir öryggisvandamálum með þessa viðbót, þá skaltu hafa samband við höfund hennar beint í tölvupósti eða með því að nota þar til gert eyðublað á tengillpro.is.
